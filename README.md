# Свободно учебно съдържание по програмиране и ИТ за българските училища

Публично хранилище за свободно учебно съдържание (учебни материали) по **програмиране**, **информатика** и **ИТ** за българските училища. Разработва се основно от фондация "Софтуерен университет" (https://softuni.foundation).

Целта на този проект е да се разработи качествено и **съвременно учебно съдържание**, което да бъде достъпно за **свободно ползване** от всички български учители (в средни училища, гимназии, университети и други). Учебното съдържание се състои от презентации, демонстрационни примери и проекти, задания за упражнения в клас и домашна работа с указания и насоки, изпитни задачи и тестове, задания за курсови проекти, постъпкови ръководства, указания за преподаватели и ученици и други учебни ресурси. Повечето учебни ресурси са на български език.

## Обхват на проекта

За проектът обхваща разработката на безплатно учебно съдържание за:
 - [**Професия "Приложен програмист"**](https://github.com/BG-IT-Edu/School-Programming/tree/main/Courses/Applied-Programmer) в професионалните гимназии
 - [**Професия "Системен програмист"**](https://github.com/BG-IT-Edu/School-Programming/tree/main/Courses/System-Programmer) в професионалните гимназии
 - [**Професия "Програмист"**](https://github.com/BG-IT-Edu/School-Programming/tree/main/Courses/Programmer) в професионалните гимназии
 - [**Професия "Програмист на изкуствен интелект"**](https://github.com/BG-IT-Edu/School-Programming/tree/main/Courses/AI-Programmer) в професионалните гимназии
 - [**Професия "Програмист на роботи"**](https://github.com/BG-IT-Edu/School-Programming/tree/main/Courses/Robotics-and-IoT-Programmer) в професионалните гимназии
 - [**Профил "Софтуерни и хардуерни науки"**](https://github.com/BG-IT-Edu/School-Programming/tree/main/Courses/Software-Sciences) в профилираните гимназии
 - [**Компютърно моделиране и информационни технологии**](https://github.com/BG-IT-Edu/School-Programming/tree/main/Courses/Computer-Modeling-and-IT) (3-7 клас)
 
## Екип
 
Проектът се осъществява с подкрепата на:
 - [Фондация "Софтуерен университет"](https://softuni.foundation) (нестопанска организация, която подпомага образованието в сферата на програмиране, технологии и дигитални умения)
 - [БАСКОМ - Българска асоциация на софтуерните компании](https://www.basscom.org) (сдружение на фирмите от софтуерната индустрия)
 - Национална програма "**Обучение за ИТ кариера**" на МОН
 - Учители със свободно мислене, които желаят да споделят знания, методика и учебни ресурси с колегите си

## Какво съдържа хранилището?

Това хранилище съдържа **безплатни учебни материали по програмиране и ИТ** за преподаване в училище. Това са **свободни учебни ресурси за учители**, които се използват в курсовете по програмиране, информационни технологии и софтуерни технологии в българските училища. За повечето курсове са предоставени следните активи (или част от тях):
  -	**Учебна програма**, която описва обхванатите в учебния курс теми (задължителни и допълнителни)
  -	Презентационни **слайдове за презентиране в клас** + **живи примери** (live demos) за демонстриране на живо на новия материал (за учителите и учениците)
  -	**Задачи за упражнения** и домашни (за учениците) с насоки за решаване и **автоматизирана проверка** (чрез online judge  система)
  - **Практически проекти** (задания + насоки и постъпкови ръководства за имплементация, за учениците)
  -	**Изпитни задания** (примерни изпитни задания за контролна и класна работа в помощ на учителите)
  -	**Авторски решения** на задачите от упражненията, изпитите и проектите (сорс код, за учителите)
  -	**Тестове за ДЗИ** (Държавен зрелостен изпит по информатика, за тренировка за изпита, за ученици и учители)
  -	Кратки **методически указания и напътствия** за учителите за целия учебен курс и за всяко учебно занятие

