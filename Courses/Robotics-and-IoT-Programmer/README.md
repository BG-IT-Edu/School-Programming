# Курсове за професия "Програмист на роботи"

Свободно учебно съдържание за **професия "Програмист на роботи"** (IoT and Robotics) в професионалните гимназии и паралелки.
 - Учебното съдържание е съобразено с държавните общообразователни изисквания на МОН за професията.
 - Учебното съдържание е разработено по проект "ИТ кариера", на базата на материали от СофтУни фондацията, и е разширено и обогатено с подкрепата на БАСКОМ, учители и доброволци.

## За професия "Програмист на роботи"

Професия "**Програмист на роботи**" е одобрена от Национална агенция за професионално образование и обучение (НАПОО) и Министерство на образованието и науката (МОН) през 2022 г. по следната категоризация:
  - Професионално направление: 481 – Компютърни науки
  - Професия: 481050 – Програмист на роботи
  - Специалност: 4810501 – Програмиране на роботи
 - III степен на професионална квалификация – минимум 960 учебни часа

## Учебен план (курсове от професията)
 - [Увод в програмирането (Programming Basics)](https://github.com/BG-IT-Edu/School-Programming/tree/main/Courses/Programmer/Programming-Basics) - 8 клас
   - Променливи, проверки, цикли, функции (методи)
 - [Програмиране (Programming Fundamentals)](https://github.com/BG-IT-Edu/School-Programming/tree/main/Courses/Programmer/Programming-Fundamentals) - 9 клас
   - Сорс контрол, типове данни, масиви и списъци, речници и хеш-таблици, дебъгване, стрингове, многомерни масиви
 - [Увод в обектно-ориентираното програмиране (OOP Basics)](https://github.com/BG-IT-Edu/School-Programming/tree/main/Courses/Programmer/OOP-Basics) - 10 клас
   - Дефиниране на класове (класове, конструктори, полета, свойства), член-функции (методи), енкапсулация на данни, статични членове
 - [Увод в алгоритмите и структурите от данни (Algorithms and Data Structures Basics)](https://github.com/BG-IT-Edu/School-Programming/tree/main/Courses/Programmer/Algo-and-Data-Structures-Basics) - 10 клас
   - Алгоритми и сложност, линейни структури данни (списък, стек, опашка), алгоритми върху редици и линейни структури, алгоритми за сортиране и търсене
 - [Обектно-ориентирано програмиране (OOP Advanced)](https://github.com/BG-IT-Edu/School-Programming/tree/main/Courses/Programmer/OOP-Advanced) - 11-12 клас
   - Компонентно тестване, дефиниране на по-сложни класове, шаблонни типове, наследяване, абстракция, интерфейси, полиморфизъм, упрвление на изключения, шаблони за дизайн
 - [Бази данни (Databases and SQL)](https://github.com/BG-IT-Edu/School-Programming/tree/main/Courses/Programmer/Databases-and-SQL) - 11-12 клас
   - Бази данни, таблици, записи, колони, моделиране на релационна база, SQL заявки за извличане на данни, съединения на таблици, агрегация и групиране, функции
 - [Разработка на софтуер (Practical Software Development)](https://github.com/BG-IT-Edu/School-Programming/tree/main/Courses/Programmer/Practical-Software-Development) - 11-12 клас
   - Трислойна архитектура, компонентно тестване, дебъгване, рефакториране на код, инструменти за разработка, софтуерни библиотеки, пакетни мениджъри, достъп до бази данни, ORM, създаване на потребителски интерфейс, изграждане на цялостно трислойно приложение
 - [Алгоритми и структури от данни (Algorithms and Data Structures Advanced)](https://github.com/BG-IT-Edu/School-Programming/tree/main/Courses/Applied-Programmer/Algo-and-Data-Structures-Advanced) - 12 клас
   - Алчни алгоритми, рекурсивни алгоритми, комбинаторни алгоритми, динамично оптимиране, дървовидни структури данни, хеш-таблици, графи и алгоритми върху графи
 - [Операционни системи (Operating Systems)](https://github.com/BG-IT-Edu/School-Programming/tree/main/Courses/Programmer/Operating-Systems) - 11-12 клас
   - Архитектура на ОС, ядро, обвивка, файлова система, процеси, потребители, памет, пакетни системи и инсталация на софтуер, услуги в ОС, работа с Linux shell и bash, виртуализация и контейнери
 - [Интернет програмиране (Internet and Web Development)](https://github.com/BG-IT-Edu/School-Programming/tree/main/Courses/Applied-Programmer/Internet-and-Web-Development) - 12 клас
   - HTTP протокол, уеб сървъри, уеб програмиране, уеб приложения, сесии, връзка з бази данни, MVC технологична рамка, REST APIs
 - [Математически основи на програмирането (Mathematical Foundations of Programming)](https://github.com/BG-IT-Edu/School-Programming/tree/main/Courses/Applied-Programmer/Math-Foundations-of-Programming) - 11 клас
   - Бройни системи, статистика, системи линейни уравнения, функции, вектори, комбинаторика и вероятности
 - [Програмиране за вградени системи (Embedded Systems Programming)](https://github.com/BG-IT-Edu/School-Programming/tree/main/Courses/Applied-Programmer/Embedded-Systems-Programming) - 11 клас
 - Интернет на нещата (IoT) - 12 клас
   - Разработка на IoT системи: микроконтролери, сензори, комуникация в мрежа, събиране на данни в IoT cloud среда, отдалечено управление
 - Роботика и мехатроника - 12 клас
   - Роботи, роботизирана техника, конструиране на роботи, задвижване, сензори, датчици, разпознаване на образи
 - Разработващи среди за управление на роботи - 12 клас
   - Специализиран софтуер за програмиране и управление на роботи, софтуерни компоненти и свързване с хардуера
 - 3D моделиране, 3D сканиране и 3D печат - 12 клас
   - Софтуери за 3D моделиране и 3D анимация, 3D сканиране на обекти, 3D файлови формати, 3D принтери и 3D печат

### Нормативни документи
 - **Държавен образователен стандарт** (ДОС) от 2022 г. за придобиване на квалификация по професията “**Програмист на роботи**“ (481050): https://www.navet.government.bg/bg/media/dos_eru_programist_roboti.pdf.
 - **Типов учебен план за специалност “Програмиране на роботи”** (код 4810501) за професионално образование с придобиване на трета степен на професионална квалификация с интензивно изучаване на чужд език, по рамкова програма B2: не е наличен.
  - Официални **учебни програми** от МОН за професия "**Програмиране на роботи**" все още не са налични.
