# Курсове за профил "Софтуерни и хардуерни науки"

Свободно учебно съдържание за **профил "Софтуерни и хардуерни науки"** в профилираните гимназии и паралелки.
 - Учебното съдържание е съобразено с държавните общообразователни изисквания на МОН за съответния профил.
 - Основното учебното съдържание е разработено от СофтУни екип и се предоставя за безвъзмездно ползване на всички учители в България с цел некомерсиално преподаване в училище.
 - Допълнителното учебното съдържание е разработено по проект "ИТ кариера", на базата на материали от СофтУни фондацията, и е разширено и обогатено с подкрепата на БАСКОМ.

## За профил "Софтуерни и хардуерни науки"

Профил "**Софтуерни и хардуерни науки**" се изучава в профилираните гимназии (главно в 11 и 12 клас) с два основни профилиращи предмета: **информатика** и **информационни технологии** (ИТ). Заглавието на профила "Софтуерни и хардуерни науки" е подвеждащо, защото хардуер не е предвидено да се изучава изобщо.

## Учебни модули за информатика и ИТ

**Задължителни модули** за профилиращ предмет "**Информатика**" и минимален брой часове според наредбата на МОН:
 - МОДУЛ 1: [Обектно-ориентирано проектиране и програмиране](https://github.com/BG-IT-Edu/School-Programming/tree/main/Courses/Software-Sciences/Module-1-OOP) (72 часа, 11 клас)
 - МОДУЛ 2: [Структури от данни и алгоритми](https://github.com/BG-IT-Edu/School-Programming/tree/main/Courses/Software-Sciences/Module-2-DS-and-Algo) (72 часа, 11 клас)
 - МОДУЛ 3: [Релационен модел на бази от данни](https://github.com/BG-IT-Edu/School-Programming/tree/main/Courses/Software-Sciences/Module-3-Databases) (72 часа, 12 клас)
 - МОДУЛ 4: [Програмиране на информационни системи](https://github.com/BG-IT-Edu/School-Programming/tree/main/Courses/Software-Sciences/Module-4-Information-Systems) (52 часа, 12 клас)

**Допълнително учебно съдържание** за профилиращ предмет "Информатика" (не се изискват от МОН, но могат да се използват в допълнителни часове от учителите):
 - [Увод в програмирането](https://github.com/BG-IT-Edu/School-Programming/tree/main/Courses/Applied-Programmer/Programming-Basics) (54 часа) - за старт в програмирането (да научат как се работи с данни, проверки и цикли)
 - [Програмиране](https://github.com/BG-IT-Edu/School-Programming/tree/main/Courses/Applied-Programmer/Programming-Fundamentals) (72 часа) - за да се научат да програмират (да работят с масиви, списъци, стрингове и речници), като продължение след "Увод в програмирането"
 - [Увод в уеб разработката](https://github.com/BG-IT-Edu/School-Programming/tree/main/Courses/Applied-Programmer/Internet-and-Web-Development) (90 часа) - да се изучава след GUI приложенията, като последен курс в програмирането

**Задължителни модули** за профилиращ предмет "**Информационни технологии**" и минимален брой часове според наредбата на МОН:
 - МОДУЛ 1: Обработка и анализ на данни (72 часа, 11 клас) - анализ на данни с електронни таблици, бази данни, информационни системи
 - МОДУЛ 2: Мултимедия (72 часа, 11 клас) - графика, звук, видео
 - МОДУЛ 3: Уеб дизайн (62 часа, 12 клас) - уеб сайтове с WordPress (+ малко HTML и CSS)
 - МОДУЛ 4: Решаване на проблеми с ИКТ (62 часа, 12 клас) - управление на проекти, екипна работа, ИКТ решения, хардуер и софтуер

**Допълнително учебно съдържание** за профилиращ предмет "Информатика" (не се изискват от МОН, но могат да се използват в допълнителни часове от учителите):
 - Информационни технологии (90 часа) - хардуер, ОС, инсталация и поддръжка на ОС и приложен софтуер
 - Приложни програми с общо предназначение (108 часа) - офис приложения, Docs / Word, Spreadsheets / Excel, Google Drive, PowerPoint / Slides, формуляри / Forms, диаграми / Drawing
 - Уеб сайтове с HTML и CSS (54 часа) - след модул "Уеб дизайн" с WordPress

## Брой учебни часове по информатика и ИТ

**Максималният общ хорариум** за информаика и ИТ в профил "Софтуерни и хардуерни науки" в профилираните гимназии е **до 1754 учебни часа**, както следва:

| Учебни предмети (брой часове)  | VIII	|	IX	 |	X	  |	XI 	| XII	| Общо |
|--------------------------------|------|-----|-----|-----|-----|------|
| Информатика (раздел А)         | 72	  |	  	 |	   	|			 	|	    | 72   |
| Информационни технологии (А)   | 36	  |	36	 |	18	 |	   	|	   	|	90   |
| Информатика + ИТ (раздел Б)    |   	  |	54	 |	198	|	720	|	620	|	1592 |
| Общо профилиращи (раздел А+Б)	 | 108	 |	90 	|	216	|	720	|	620	|	1754 |

Източник:
  - Наредба #4 / 2015 г. за учебния план (вж. Приложение № 3 към чл. 12, ал. 2, т. 3) - https://www.lex.bg/bg/laws/ldoc/2136691946

Пояснения:
  - **Раздел А** - задължителни учебни часове (общи за всички гимназии, задължителни за всички ученици: математика, български език, физика, биология и т.н.)
  - **Раздел Б** - избираеми учебни часове (избират се от училището в училищния учебен план, но са задължителни за всички ученици: могат да включват препоръчаните по-горе учебни предмети)
  - **Раздел В** - факултативни учебни часове (всеки ученик може да се запише по желание за предложените от училището факултативни учебни предмети)

В повечето гимназии **броят часове по профилиращите предмети е многократно по-малък** (за сметка на математика, физика, чужди езици и други учебни предмети според училищния учебен план). Учителите могат да преговарят с директорите да планират повече часове за профилиращите предмети, защото според наредбата за учебния план в профилираните гимназии часове има достатъчно, но директорите планират грешно и не залагат достатъчно часове по програмиране и софтуерни технологии.

## Държавни зрелостни изпити (ДЗИ)

За завършване на профил "Софтуерни и хардуерни науки" се изисква полагане на **държавен зрелостен изпит (ДЗИ)** по един от профилиращите предмети:
  - ДЗИ по Информатика от 20.05.2022 г.: https://web.mon.bg/upload/30769/2DZI_INFORMATIKA_V1.pdf
  - ДЗИ по Информатика от 26.08.2022 г.: https://web.mon.bg/upload/32862/2DZI_INFORMATIKA.pdf
  - ДЗИ по Информационни технологии от 20.05.2022 г.: https://web.mon.bg/upload/30768/2DZI_INFORMACIONNI_TEHNOLOGII_V1.pdf
  - ДЗИ по Информационни технологии от 26.08.2022 г.: https://web.mon.bg/upload/32861/2DZI_INFORMACIONNITEHNOLOGII.pdf

## Нормативни документи

Профилите и модулите за профил "Софтуерни и хардуерни науки" в профилираните гимназии са описани в наредбите на МОН за профилираната подготовка:
 - Наредба 4 / 2015 г. за учебния план в профилираните гимназии: https://www.lex.bg/bg/laws/ldoc/2136691946
 - Наредба 7 / 2016 г. за профилираната подготовка: https://www.mon.bg/upload/24016/ndrb-PP-izm092020.pdf
 - Наредба за изменение и допълнение на 7 / 2016 г. за профилираната подготовка: https://www.mon.bg/upload/23985/izmNdrb-PP-24092020.pdf
 - Учебна програма по "Информатика" за профилирана подготовка: https://mon.bg/upload/18364/profil-Informatika.pdf
 - Учебна програма по "Информационни технологии" за профилирана подготовка: https://mon.bg/upload/18365/profil-IT.pdf
