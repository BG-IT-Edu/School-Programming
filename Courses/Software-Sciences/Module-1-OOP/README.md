# Модул 1. "Обектно-ориентирано проектиране и програмиране" (ООП)

Този модул е предвиден за преподаване в рамките на минимум **72 учебни часа** в **XI клас** (в първи учебен срок) за профил "Софтуерни и хардуерни науки".

Внимание: предвидените **72 часа** от МОН за предвиденото от МОН учебно съдържание са **крайно недостатъчни** и е невъзможно в толкова малко часове да се изучат на добро ниво толкова много учебни теми и концепции. За да се реши този въпрос или трябва да се **увеличи броят часове**, или трябва да се **съкрати учебното съдържание**. В помощ на учителите сме разработили 3 варианта на курса (с различен брой учебни теми) според броя часове:

| Вариант                     | Описание                        | Необходими часове |
|-----------------------------|---------------------------------|-------------------|
| **Базов** (без звездичка)   | Обхваща най-важните теми от курса като покрива изискванията на МОН на съвсем базово ниво | 72 часа (4 часа * 18 седмици) |
| **Разширен** (със звездичка)| Покрива напълно изискванията на МОН | 108 часа (6 часа * 18 седмици) |
| **Експерт** (с 2 звездички) | Покрива изискванията на МОН + по-сложни теми за напреднали | 144 часа (8 часа * 18 седмици) |

Силно препоръчително е този курс да се изучава с **повече от минималните 72 часа** (например 90, 108, 126 или 144 часа), за да може да се проведат повече упражнения и да се обхванат по-задълбочено планираните теми и повечето незадължителни теми.

## Разпределение на часовете

Примерно разпределение на часовете включва темите и часовете за теория и упражнения в трите предложени варианта:

| Тема | Наименование на урока                           | Часове теория | Часове практика | Часове общо |
|------|-------------------------------------------------|---------------|-----------------|-------------|
| 01   | Въведение в програмирането                      |       2       |        2        |      4      |
| 02   | GUI приложения с Windows Forms                  |       2       |        2        |      4      | 
| 03.1 | Условни конструкции - базов вариант             |       2       |        4        |      6      |
| 03.2 | Условни конструкции - разширен вариант *        |       1       |        2        |      3      |
| 03.3 | Условни конструкции - още упражнения  **        |       0       |        3        |      3      |
| 04.1 | Цикли - базов вариант                           |       2       |        4        |      6      |
| 04.2 | Цикли - разширен вариант *                      |       1       |        2        |      3      |
| 04.3 | Цикли - още упражнения  **                      |       0       |        3        |      3      |
| 05.1 | Методи - базов вариант                          |       2       |        2        |      4      |
| 05.2 | Методи - разширен вариант *                     |       2       |        3        |      5      |
| 06   | Контролна работа: основи на програмирането      |       0       |        2        |      2      |
| 07.1 | Класове и обекти - базов вариант                |       2       |        4        |      6      |
| 07.2 | Класове, обекти и списъци - разширен вариант *  |       1       |        2        |      3      |
| 07.3 | Класове и обекти - още упражнения  **           |       0       |        3        |      3      |
| 08.1 | Капсулация - базов вариант                      |       2       |        2        |      4      |
| 08.2 | Капсулация - разширен вариант *                 |       1       |        1        |      2      |
| 09.1 | Наследяване - базов вариант                     |       2       |        2        |      4      |
| 09.2 | Наследяване - разширен вариант *                |       1       |        1        |      2      |
| 10.1 | Абстрактни класове и интерфейси - базов вариант |       2       |        2        |      4      |
| 10.2 | Интерфейси - разширен вариант *                 |       0       |        2        |      2      |
| 11.1 | Полиморфизъм - базов вариант                    |       2       |        2        |      4      |
| 11.2 | Полиморфизъм - разширен вариант *               |       0       |        2        |      2      |
| 12.1 | Делегати и събития - базов вариант              |       1       |        1        |      2      |
| 12.2 | Делегати и събития - разширен вариант *         |       2       |        2        |      4      |
| 13.1 | Финален изпит: ООП                              |       0       |        2        |      2      |
| 13.2 | Финален тест: Програмиране и ООП *              |       0       |        1        |      1      |
| 14   | Шаблони за дизайн **                            |       2       |        2        |      4      |
| 15   | SOLID принципи **                               |       2       |        2        |      4      |
| 16.1 | Практически проект: Камък, ножица, хартия       |       0       |        4        |      4      |
| 16.2 | Практически проект: Камък, ножица, хартия - GUI |       0       |        4        |      4      |
| 16.3 | Практически проект: Познай числото              |       0       |        4        |      4      |
| 16.4 | Практически проект: Бързо рисуване *            |       0       |        4        |      4      |
| 16.5 | Практически проект: Случайни изречения **       |       0       |        6        |      6      |
|      | Задължителни часове (базов вариант)             |      21       |       43        |     64      |
|      | Резерв часове (базов вариант)                   |       5       |        3        |      8      |
|      | Общ брой часове (базов вариант)                 |      26       |       46        |     72      |
|      | Задължителни часове (разширен вариант)          |      30       |       61        |     91      |
|      | Резерв часове (разширен вариант)                |       6       |       11        |     17      |
|      | Общ брой часове (разширен вариант)              |      36       |       72        |    108      |
|      | Задължителни часове (вариант експерт)           |      34       |       80        |    114      |
|      | Резерв часове (вариант експерт)                 |      13       |       17        |     30      |
|      | Общ брой часове (вариант експерт)               |      47       |       97        |    144      |

Разпределенията по-горе са примерни и служат само за ориентир. Учителите са свободни да правят промени според нивото и темпото на класа, според непредвидени ситуации в учебния график, както и да работят с различна скорост с по-напредналите и с по-бавните ученици.


## Теми от учебното съдържание:

Учебното съдържание за Модул 1 “ООП” се състои от следните теми (уроци, упражнения и проекти):

| **Тема** | **Заглавие и коментар** |
| --- | --- |
| Тема 1 | **Въведение в програмирането** (базов урок, задължителен): запоз­наване с програмирането, среда за разработка, работа с данни и прости пресмятания с езика C# и средата Visual Studio <br> **Въведение в програмирането – упражнения**: серия практически задачи за запознаване с програмирането (прости пресмятания с въвеждане и извеждане на данни). |
| Тема 2 | **GUI приложения с Windows Forms** (базов урок, задължителен): запознаване с GUI приложенията и Windows Forms, работа с форми и UI контроли (Form, Button, Label, TextBox), обработка на събития <br> **GUI приложения – упражнения**: изграждане на няколко прости GUI приложения с Windows Forms (визуализация на ден и час, суматор на числа, конвертори за валути) |
| Тема 3.1 | **Условни конструкции** (базов вариант, задължите­лен): логически изрази, проверки, конструкция if и if-else, серии от проверки, конструкция switch-case, разклонена програмна логика <br> **Условни конструкции – упражнения**: поредица от задачи върху писане на прости условни конструкции (четене на вход, сравнения и изчисления с условие), GUI конвертор на мерни единици |
| Тема 3.2 | **Условни конструкции – продължение** (разширен вариант, опцио­нален): вложени условни конструкции, логически оператори AND, OR, NOT, обхват и живот на променливите <br> **Условни конструкции – продължение – упражнения**: задачи върху условни конструкции с по-сложни условия и програмна логика с вложени проверки, GUI калкулатор за цени на продукти |
| Тема 3.3 | **Условни конструкции – още упражнения** (вариант експерт, опцио­нален): по-предизвикателни задачи с условни конструкции, задача с GUI интерфейс (време + 15 минути) |
| Тема 4.1 | **Цикли** (базов вариант, задължителен): повторение на блок от код, конструиране на for-цикли, използване на while-цикли, концепция за вложени цикли, примери и задачи <br> **Цикли – упражнения**: прости задачи с въртене на цикъл от 1 до N, обхождане на елементите на символен низ, по-сложни задачи с цикъл със стъпка, прости задачи с вложени цикли |
| Тема 4.2 | **Цикли – продължение** (разширен вариант, опционален): по-сложни for-цикли, цикъл с обратна стъпка, по-сложни while-цикли, по-сложни вложени цикли, прекъсване на вложен цикъл с двоен break <br> **Цикли – продължение – упражнения**: по-сложни задачи с цикли със стъпка, вложени цикли на няколко нива, задачи с цикли и по-сложна логика, GUIapp за визуализация на сграда с етажи и стаи |
| Тема 4.3 | **Цикли – още упражнения** (вариант експерт, опционален): по-сложни задачи за цикли и нетривиална програмна логика с цикли, проверки и пресмятания, GUI визуализация на пирамида с числа |
| Тема 5.1 | **Методи** (базов вариант, задължителен): концепция за подпрограма (метод), деклариране на метод, извикване на метод, подаване на аргументи и връщане на резултат от метод, добро именуване <br> **Методи – упражнения**: задачи върху дефиниране и извикване на методи, приемане на параметри и връщане на стойност, GUI app за изчисления с числа |
| Тема 5.2 | **Методи – продължение**(разширен вариант, опционален): съкратен синтаксис за дефиниране на метод, незадължителни параметри, варианти на методи, стойностни и референтни типове данни <br> **Методи – продължение – упражнения**: по-сложни задачи, които комбинират методи, цикли и условни конструкции, извикване на методи един от друг |
| Тема 6 | **Контролна работа** по основни на програмирането (препоръчи­телна): задача 1 – пресмятания с числа; задача 2 – пресмятания с условни конструкции; задача 3 – цикли (и условни конструкции) |
| Тема 7.1 | **Класове и обекти** (базов вариант, задължителен): използване на класове и обекти, дефиниране на прости класове, полета, свойства, методи, конструктори, инстанциране на клас <br> **Класове и обекти – упражнения**: задачи за упражнения на начално ниво върху дефиниране на прости класове и работа с обекти (инстанциране, достъп до свойство, извикване на метод) |
| Тема 7.2 | **Класове, обекти и списъци** (разширен вариант, опционален): вериги от конструктори и инстанциране, списъци от обекти (създаване, добавяне, изтри­ване, обхождане, отпечатване, сортиране) <br> **Класове, обекти и списъци – упражнения**: задачи върху класове, обекти и списъци от обекти, използване на списък от обекти като свойство в клас (агрегация 1 към много) |
| Тема 7.3 | **Класове и обекти – още упражнения** (вариант експерт, опциона­лен): по-сложни задачи с класове, обекти и списъци от обекти, моделиране на връзки между класовете, асоциация и композиция |
| Тема 8.1 | **Капсулация** (базов вариант, задължителен): ООП принцип за "капсулация на данни", модификатори за достъп (public, private), хвърляне на изключение, валидация на данни <br> **Капсулация – упражнения**: задачи за дефиниране на класове с private полета и public свойства, с конструктори и валидация на вътрешното състояние на обекта |
| Тема 8.2 | **Капсулация – продължение** (разширен вариант, опционален):вериги от изключения и повторно хвърляне на изключение, работа с променими и непроменими обекти <br> **Капсулация – продължение – упражнения**: по-сложни задачи върху дефиниране на класове, моделиране на реалния свят с класове, капсулация на данни и валидация |
| Тема 9.1 | **Наследяване** (базов вариант, задължителен): концепция за наследя­ване на класове в ООП, дефиниране на йерархии от класове, достъп до членовете от базовия клас, преизползване на код <br> **Наследяване – упражнения**: базови задачи върху наследяване на класове в ООП, дефиниране на базов клас и клас наследник, изграждане на йерархия чрез наследяване на няколко нива |
| Тема 9.2 | **Наследяване – продължение** (разширен вариант, опционален): виртуални методи и преизползване на код, ОО моделиране, разширяване на клас, асоциация, композиция, делегация <br> **Наследяване – продължение – упражнения**: по-сложни задачи за дефиниране на класови йерархии с преизползване на код чрез виртуални методи и обектно-ориентирано моделиране |
| Тема 10.1 | **Абстрактни класове и интерфейси** (базов вариант, задължителен): принцип на абстракцията в ООП, дефиниране и имплементиране на интерфейси, абстрактни методи и абстрактни класове <br> **Абстрактни класове и интерфейси – упражнения**: задачи върху интерфейси и абстрактни класове с виртуални и невиртуални методи, моделиране на абстракции и конкретни имплементации |
| Тема 10.2 | **Абстрактни класове и интерфейси – допълнителни упражнения** (разширен вариант, опционален): допълнителни практически задачи върху изграждане на йерархии от интерфейси и класове |
| Тема 11.1 | **Полиморфизъм** (базов вариант, задължителен): полиморфизъм в ООП, достъп до обект през базовите му интерфейси и типове, virtual и override, оператори is и as в C#, overload на методи <br> **Полиморфизъм – упражнения**: задачи върху полиморфизъм, дефи­ниране на йерархии от класове, предефиниране (override) на вирту­ални методи в клас-наследник,извикване през базов интерфейс |
| Тема 11.2 | **Полиморфизъм – допълнителни упражнения** (разширен вариант, опционален): допълнителни задачи за затвърждаване на знанията за полиморфизъм и припокриването на виртуални методи |
| Тема 12.1 | **Делегати и събития** (базов вариант, задължителен): концепция за делегати (референция към метод), записване на метод в делегат, извикване на делегат, предикати, събития и обработчици <br> **Делегати и събития – упражнения**: практически задачи върху използване на делегати (обработка на колекции с делегат или ламбда функция), дефиниране на метод с параметър делегат |
| Тема 12.2 | **Делегати и събития – продължение** (разширен вариант, опцио­нален): дефиниране на собствени делегати, функции от по-висок ред, дефиниране на собствени събития и обработчици <br> **Делегати и събития – продължение – упражнения**: упражнения върху дефиниране и използване на делегати, функции от по-висок ред и дефиниране и използване на собствени събития |
| Тема 13.1 | **Контролна работа** по ООП (препоръчителна): задача 1 – несложен клас; задача 2 – базов клас с два наследника; задача 3 – ООП йерархия с интерфейс + базов клас + наследници + полиморфизъм |
| Тема 13.2 | **Теоретичен тест** по модела на ДЗИ (опционален): задачи за подготовка за тест във формата на ДЗИ по Информатика (въпроси с по няколко реда код и списък от няколко възможни отговора) |
| Тема 14 | **Шаблони за дизайн** (разширен вариант, опционален): преглед на най-разпространените шаблони за дизайн (design patterns) в ООП –шаблони за създаване, структурни и поведенчески шаблони <br> **Шаблони за дизайн – упражнения**: постъпкова имплементация на класически design patterns: Singleton, Façade, Builder, Command, Prototype, Composite, Template |
| Тема 15 | **SOLID принципи** (вариант експерт, опционален): единствена отговорност, отворен / затворен, заместване на Лисков, разделяне на интерфейсите, обръщане на зависимостите <br> **SOLID принципи – упражнения**: преработка на съществуващи проекти със C# код, така че да спарват SOLID принципите за качествен код |
| Тема 16.1 | **Практически проект "Камък, ножица, хартия"** (базов вариант, препоръчителен): постъпково ръководство за изграждане на много проста конзолна игра + качване в GitHub + публикуване онлайн |
| Тема 16.2 | **Практически проект "Познай числото"** (базов вариант, препо­ръчителен): постъпково ръководство за изграждане на конзолен проект + качване в GitHub + публикуване онлайн |
| Тема 16.3 | **Практически проект "Бързо действие"** (разширен вариант, опцио­нален): постъпково ръководство за изграждане на конзолна игра + качване в GitHub + публикуване онлайн |
| Тема 16.4 | **Практически проект "Случайни изречения"** (вариант експерт, опционален): постъпково ръководство за изграждане на конзолен проект + качване в GitHub + публикуване онлайн |

## Видео от публичното представяне на курса
На 17.05.2023 г. направихме представане пред общността на ИТ учителите в България на настоящото разработено от СофтУни фондацията свободно **учебно съдържание за Модул 1 "Обектно ориентирано програмиране и моделиране" (ООП)** за профил "Софтуерни и хардуерни науки". Можете да гледате **видео от срещата** тук:
  - https://youtube.com/watch?v=60cEsxRS7bA

## Официална учебна програма от МОН

Официалната учебна програма на МОН за модул "ООП" е публикувана в Приложение № 81 към т. 81 от заповед № РД09-4022/21.12.2018 г. на мистъра на образованието:
  - https://web.mon.bg/upload/18364/profil-Informatika.pdf

**Внимание**: официалната учебна програма на МОН има някои **неизправности** и препоръчваме **учебните теми да се преподредят** според учебната програма по-горе!
  - Ако следваме официалната учебна програма, ще трябва от запознаване с концепцията "език за програмиране" да прескочим директно на дефиниция на "клас, обект и ООП", което не е разумно. **Преди това учениците трябва да се научат да пишат код**: работа със среда за разработка и език за програмиране, работа с променливи и данни, условни конструкции, цикли и функции (методи).
  - Поради горното съображение силно препоръчваме на всички учители да преминат със своите ученици първо през **основите на програмирането** (coding basics) и след това да продължат с класове, обекти и ООП.

## Методически насоки към учителите
  - Предвиденото **оценяване** е базирано на **две писмени изпитвания**: контролно изпитване в средата на курса + класна работа в края на курса. Учителите могат да добавят към оценяването и **текущи оценки**, базирани на работа в клас по упражененията и проектите.
  - **Практическите проекти** на края на курса не са задължителни и могат да се дават на **по-напредналите ученици**, които се движат по-бързо по учебния материал и упражненията.
  - **Резервът часове** (за непредвидена загуба на учебни занятия, например при грипни ваканции или празници) е малък, но може да се увеличи за сметка на практическите проекти. При **недостиг на време** може някои теми да се съкращават откъм брой часове или да се пропускат от последните теми в курса (най-вече проектите).
  - Дори при базовия вариант на учебната програма (с малък брой часове) на по-силните ученици могат да се дават **допълнителни задачи** от темите, предвидени за по-голям брой часове.

## Допълнителни външни ресурси
  - Учебник за 11 клас за модул 1. "ООП" от К.Манев и екип - https://www.ozone.bg/product/informatika-za-11-klas-profilirana-podgotovka-modul-1-obektno-orientirano-proektirane-i-programirane-c-uchebna-godina-2021-2022-izkustva
  -  Учебник за 11 клас за модул 1. "ООП" от Клет България - https://bukvara.com/informatika-za-profilirana-podgotovka-11-klas-modul-1-obektno-orientirano-proektirane-i-programirane-modul-2-strukturi-ot.html
  - Учебен курс за модул 1. "ООП" от Е. Бакалова - https://bakalova.weebly.com/10481085109210861088108410721090108010821072-1080-10481058---11-1082108310721089-20212022-10521086107610911083-1.html

## Лиценз
Настоящото учебно съдържание се разпространява безплатно под **свободен лиценз [CC-BY-NC-SA](https://creativecommons.org/licenses/by-nc-sa/4.0/)**, който позволява на ИТ учителите и университетските преподаватели да преподават в клас по предоставените учебни ресурси, както и да ги променят за целите на своите обучения (да редактират, да допълват, да разместват, да съкращават, да сглобяват и да напасват учебните материали според нуждите на своя клас). Не е позволено материалите да се използват в платени обучения извън училищата и университетите. При промяна на материалите трябва да се цитира оригиналният източник и автор (СофтУни Фондацията).
