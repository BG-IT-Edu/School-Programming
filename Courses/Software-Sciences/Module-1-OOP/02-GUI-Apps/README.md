# Графични приложения (GUI Apps)

Урокът "**Графични приложения (GUI Apps)**" има за цел да въведе учениците в принципите за изграждане на **графичен потребителски интерфейс** и работата с графичната библиотека "**Windows Forms**", която се използва за създаване на GUI apps с езика **C#** и средата за разработка **Visual Studio**.

![image](https://github.com/BG-IT-Edu/School-Programming/assets/1689586/571159a2-f315-4744-97b9-856ed51709ab)


## Съдържание на темата "Графични приложения (GUI Apps)"
 - Какво е графичен потребителски интерфейс (GUI)?
 - Въведение в Windows Forms
 - Първо GUI приложение: пример на живо
 - Форма, бутон, свойства
 - Хващане и обработка на събития
 - Основни UI контроли: Form, Button, Label, TextBox
 - Примерно приложение: суматор на две числа
 - Други UI контроли: падащ списък, checkbox, radio button
 - Примерно приложение: конвертор на валути

## Графични приложения (GUI Apps) – упражнения
  - Изграждане на няколко прости GUI приложения с Windows Forms
  - Визуализация на ден и час, суматор на числа, конвертори за валути

## Методически указания
  - Тази тема е **силно препоръчителна** за всички ученици, защото дава възможност учениците да изграждат **потребителски интерфейс** и чрез него да разбират каква е целта на програмирането и как кодът, който пишат, реално влиза в практиката.
  - Графичните приложения за повечето ученици са "**по-интересни**" и по-мотивиращи, защото крайният резултат може да се види и докосне директно
  - В следващите уроци част от задачите изискват изработка на GUI приложения, така че разчитаме на знанията от тази тема и за напред
  - Всеки ученик трябва да има Visual Studio и да направи поне едно простичко **GUI приложение** с **форма** и **няколко контроли** + **хващане на събитие**.
