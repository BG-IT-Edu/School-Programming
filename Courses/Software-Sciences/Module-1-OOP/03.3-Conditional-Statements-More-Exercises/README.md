# Условни конструкции (вариант експерт) **

Урокът "**Условни конструкции**" (вариант експерт) дава възможност на най-напредналите ученици да усъвършенстват знанията си за конструкциите **if-else** и **switch-case** в езика C# чрез по-предизвикателни задачи.

## Методически указания
  - Този вариант на темата е **препоръчителен** само за **най-напредналите** ученици, които вече са преминали през базовия и през разширения вариант на урока.
  - Тази тема **няма теоретична част**, фокусирана е изцяло върху затвърждаване на знанията, придобити от предишните два варианта, чрез работа по **допълнителни упражнения** на по-високо ниво.
  - Задача №5: "Време + 15 минути" изисква създаване на **GUI приложение**. За целта е необходимо всеки ученик да има **Visual Studio** и да създаде **Windows Forms App** проект, в който да изгради приложението.
  - **Не е необходимо** учениците да решат всички 22 задачи от темата. Броят на решените задачи зависи от **темпото**, с което се движи съответният ученик, както и от **наличния брой часове**. Някои от задачите могат да бъдат оставени за **домашна работа**.
