# Втора контролна работа върху ООП

**Втората контролна работа** за срока (финален изпит / класна работа) има за цел да провери знанията на учениците по темите, изучавани след първата контролна:
 - **Класове** и **обекти**: дефиниране на несложни класове (полета, свойства, конструктори) и използването им
 - **Капсулация** в ООП: private полета с public property
 - **Наследяване** в ООП: базов клас, наследен от клас-наследник
 - **Абстрактни класове** и **интерфейси**: интерфейс, наследен от клас или абстрактен клас, абстрактен клас, наследен от конкретен клас
 - **Полиморфизъм**: виртуални и абстрактни методи и припокриване в клас наследник (override)

## Задачи
Препоръчителен обхват на задачите:
 - Задача 1: дефиниране на несложен клас + конструктор + инстанцииране
 - Задача 2: дефиниране на базов клас + два класа-наследници
 - Задача 3: дефиниране на йерархия с интерфейс + базов клас + класове наследници + полиморфизъм

## Методически указания
 - Изпитният вариант, който сме споделили, е **само примерен**. С цел предотвратяване на споделяне на тези задачи между учениците Ви съветваме да изготвите **свой изпит**, който да следва предложения от нас **модел**.
 - **И трите** задачи от примерния изпит могат да бъдат решени изцяло със знанията, придобити от **базовите варианти** на темите. Подходящи са за **всички ученици**, независимо от програмата, която се следва (базова, разширена или експертна).
