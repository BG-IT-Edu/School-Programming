# Класове и обекти – още упражнения (вариант експерт) **

Практическото занимание "**Oще упражнения върху класове и обекти**" (вариант експерт) дава възможност на най-напредналите ученици да усъвършенстват знанията и уменията си **обектно-ориентирано моделиране** чрез **класове** и **взаимовръзки между класовете** в езика C# чрез по-предизвикателни задачи.

## Учебно съдържание
 - По-сложни задачи за класове и обекти
 - Моделиране на взаимовръзки между класовете: асоциация и композиция
 - GUI app за визуализация на списък от обекти, в които има друг списък (Студенти и курсове)

## Методически указания
  - Този вариант на темата е **препоръчителен** само за **най-напредналите** ученици, които вече са преминали през базовия и през разширения вариант на урока.
  - Тази тема **няма теоретична част**, защото е фокусирана изцяло върху затвърждаване на знанията, придобити от предишните два варианта, чрез практическа работа по **допълнителни упражнения** с по-висока сложност.
  - Задача "Студенти и курсове" изисква създаване на **GUI приложение**. За целта е необходимо всеки ученик да има **Visual Studio** и да създаде **Windows Forms App** проект, в който да изгради приложението.
  - **Не е необходимо** учениците да решат **всичките задачи** от темата. Броят на решените задачи зависи от **темпото**, с което се движи съответният ученик, както и от **наличния брой часове**. Някои от задачите могат да бъдат оставени за **домашна работа**.
