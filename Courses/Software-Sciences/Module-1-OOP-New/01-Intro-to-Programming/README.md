# Въведение в програмирането

Урокът "**Въведение в програмирането**" има за цел да запознае учениците с **първите стъпки в програмирането** с езика C# и средата за разработка Visual Studio:
 - запознаване с езика **C#** и средата **Visual Studio**
 - писане на **прости команди** (код)
 - четене и печатане на **конзолата**
 - работа с **променливи** и пресмятания
 - **дебъгване**: проследяване на изпълнението на кода 
 - практически упражнения (**задачи**)

## Методически указания
  - Тази тема е **задължителна** за всички и трябва да е в началото на курса.
  - Всеки ученик трябва да има работна среда (например лаптоп) с инсталирано **Visual Studio** (или алтернативна среда за C# разработка).
  - Всеки ученик трябва да напише по няколко реда код и да реши по няколко практически задачи, защото **програмиране с учи с практика**.
  - Ако учениците напредват бавно, да се отделят повече часове, за да навлязат всички в писането и изпълнението на кратки C# програмки.

